---
published: true
layout: page
title: Monte Reixa e dintorni

categories: 
  - Escursioni
  - Liguria
subheadline: Gran freddo!
teaser: "Dal passo del Faiallo fino al monte Argentéa, pernottando in bivacco."
tags: 
  - monte Reixa
  - monte Argentea
  - passo del Faiallo
  
header:
  image_fullwidth: "panorama-pana.jpg"

image:
     thumb: genova-alba_thumb.jpg
     title: genova-alba.jpg
     caption: Genova, dal monte Argentéa, all'alba.
---

L’altro ieri sono andato (finalmente, direte voi!) in una zona **nuova**: quella compresa tra il passo del Faiallo, il monte Reixa e il Beigua, nel parco regionale omonimo.

Ci si arriva uscendo a Masone dalla A26 e svoltando a destra dopo la breve galleria del passo del Turchino, seguendo la strada del passo del Faiallo.

Parcheggio dalle parti del passo e seguo il sentiero che sale subito verso cima Faiallo, per poi proseguire verso il Reixa e, quindi, l’Argentéa.

Mi fermo a dormire nel locale invernale del rifugio Argentéa, con una temperatura, dentro, di 2-3°. Dormo appena decentemente, con addosso due pile, la kefia, la giacca a vento, cappello e doppie calze. Ergo: quel sacco a pelo non va davvero bene, altro che fino a -10° di temperatura confort.

Dopo una notte tutto sommato appena sufficiente, mi sveglio per le sei e un quarto, ed esco, nonostante il vento e il freddo atroce, a scattare due foto e a girare un paio di video.

Eccone uno, purtroppo il vento e il freddo non mi hanno permesso di fare di meglio…

<iframe width="420" height="315" src="https://www.youtube.com/embed/qJbjNZwns-A" frameborder="0" allowfullscreen></iframe>

Colazione veloce, sistemo lo zaino e cazzeggiando, fermandomi ogni cinque metri per fare foto e toccando tutte le cime possibili, ritorno alla macchina: ho previsto almeno un paio di notti fuori, ma ultimamente faccio fatica a passare più di una notte fuori, non amo molto la solitudine.

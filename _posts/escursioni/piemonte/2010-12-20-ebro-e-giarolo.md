---
layout: page
title: Ebro e Giarolo
subheadline: Piacevolissima

categories:
  - escursioni
  - Piemonte
tags: 
  - appennino
  - Piemonte
  - val Curone
teaser: "Una bella giornata -non meteorologicamente parlando- invernale sul crinale tra val Curone e val Borbera."
image: 
  title: ebro-crinale.jpg
  caption: "Il crinale verso il Giarolo (antenne), dal monte Ebro."
  thumb: ebro_thumb.jpg
author: federico
published: true
---
Martedì mattina sveglia ore 5: destinazione monte Ebro. Salto in macchina alle sei meno un quarto, sia per le poche ore di luce, sia perchè non voglio restare intasato in tangenziale, e per le 8.15 parcheggio a Caldirola, frazione di Fabbrica Curone. Siamo in provincia di Alessandria, in fondo alla val Curone, quasi al confine con la Liguria.

Risalgo il sentiero che raggiunge il monte Ebro passando dal rifugio Orsi, fino al primo cancelletto di legno, dove decido di tagliare subito verso il crinale, che trovo dopo qualche ravanamento tra i cespugli.
Con i baffi gelati, mi faccio tutta la dorsale fino all’Ebro, autoscatto di rito e mi piazzo nell’erba un paio di metri sotto la croce, per cercare di prendere meno vento.
Scaldo la bomboletta, mi faccio un thè caldo (credo, dato il freddo, il migliore degli ultimi anni), mangio, scatto un po’ qua un po’ là, saluto i monti Lesima e Alfeo…

Col freddo che fa, forse è meglio muoversi, così riprendo la dorsale e la seguo fino al monte Giarolo, dove saluto il mio amato Tobbio, e me ne discendo fino alla Colonia, seguendo le piste di downhill.
Purtroppo non avevo il termometro, ho usato quello del GPS, messo in modalità test, segnava tra i -5° e i -6°. E poi c’era il vento, un forte vento gelido, credo che la temperatura percepita sia stata davvero bassa, intorno ai -10°.
Mi ha deluso il meteo, han ciccato le previsioni, specialmente Arpa Piemonte.

Qualche distanza dal monte Ebro alle altre vette indicate, in linea d’aria: al Giarolo sono 5 km (pensavo meno, e a piedi sono di più…), al Lesima 7, al Tobbio 32, al Penice 15, all’Alfeo 11.
